Culturele vacatures 13-10-2025  Betaalde functie, Fulltime, Parttime
Stedelijk Museum Amsterdam: Medewerker Art Handling
Het Stedelijk Museum Amsterdam in Amsterdam zoekt Medewerkers Art Handling voor 36 uur per week | Vacature voor een Betaalde functie, Fulltime, Parttime | Sluitingsdatum: 26-10-2025


Het Stedelijk Museum Amsterdam is dé plek voor moderne en hedendaagse kunst en vormgeving in Nederland. Met bekende namen in de collectie en spraakmakende tentoonstellingen zijn we al 130 jaar één van de best bezochte musea in Nederland.

Het team Art Handling is met ongeveer 11 mensen verantwoordelijk voor de fysieke toegankelijkheid en bescherming van de ruim 100.000 objecten in de collectie van het Stedelijk Museum Amsterdam. Het team zorgt voor de organisatie op depot, werkt mee aan de realisatie van tentoonstellingen en bruiklenen, hanteert, verpakt, installeert en verplaatst vaak complexe werken uit de eigen collectie of in bruikleen en zorgt voor duurzame, effectieve en efficiënte uitvoering van de vastgestelde risico verlagende normen.

Het Stedelijk Museum zoekt per direct nieuwe collega’s voor de functie

Medewerker Art Handling
36 uur per week – parttime mogelijk

De functie
Als medewerker Art Handling maak je deel uit van de afdeling Art Handling, je rapporteert direct aan het Hoofd Art Handling. Je werkt zowel in het museumgebouw als ook op depot en verzorgt in samenwerking met je collega`s dagelijks alle logistiek rondom de collectie. Je zorgt voor de juiste bewaaromstandigheden van de collectie op Depot, in het Museum en op bruikleen en draagt actief bij aan het beheer en behoud van de collectie. Je werkt mee bij de voorbereiding en installatie van de werken bij tentoonstellingen en zorgt in samenwerking met het projectbureau voor het onderhoud van de tentoonstellingen. Je verricht fysieke en soms lichamelijk zware werkzaamheden en bent lid van het CHV-team (collectie hulpverlening). De werkzaamheden worden binnen de afdeling projectmatig als ook structureel opgepakt.

Specifieke taken zijn bijvoorbeeld:

Beheer van de collectie op depot.
Installatie en de-installatie van tentoonstellingen.
Onderhoud (bv. schoonmaak) van tentoonstelling en depotruimtes.
Aanleveren en inpakken van objecten ter voorbereiding op transporten.
Bijhouden van standplaatsmutaties.
Klaarzetten van objecten voor bezoekers, restauratie of fotografie.
Wij vragen
Een ervaren en betrokken collega met:

Werkervaring op het gebied van collectiebeheer en art handling in een museale context.
Een afgeronde relevante opleiding.
Ervaring in het op- en afbouwen van tentoonstellingen en het hanteren van kunstwerken (inclusief in- en uitpakken).
Aantoonbare ervaring en kennis van de principes van preventieve conservering
Je beschikt over goede digitale vaardigheden (kennis van axiell collections is een pre).
Je werkt graag in een team, hebt oog voor detail en bent oplossingsgericht.
Je bent sterk in communicatie en stressbestendig.
Je spreekt en schrijft goed Nederlands en Engels.
Je beschikt over relevante certificaten voor het besturen van interne transportmiddelen, zoals een vorkheftruck of reachtruck en hebt anders de bereidheid dit te behalen.
Je geeft toestemming tot een veiligheidsonderzoek burgerluchtvaart (VGB).
Wij bieden
Wij volgen de Museum cao. Daarin hebben we goede afspraken gemaakt over je werk bij ons. Handig, zo weet je altijd waar je aan toe bent. Bijvoorbeeld;

Een aanstelling voor één jaar (met de intentie om deze te verlengen).
Een mooi salaris van minimaal € 3.015 en maximaal € 3.747 bruto per maand op basis van een 36-urige werkweek.
Een vakantietoeslag van 8%.
Een eindejaarsuitkering van 3,4%.
Een gratis museumkaart met onbeperkte toegang tot 450 collega musea in Nederland.
Een goede pensioenregeling bij het ABP.
Een OV-reiskostenvergoeding vanaf 5 km enkele reis, gemaximaliseerde vergoeding tot maximaal € 200,- per kalendermaand.
Een leuk en gezellig team van professionals.
Meer informatie
Voor meer informatie kun je contact opnemen met Farideh Fekrsanati, Hoofd Art Handling via f.fekrsanati@stedelijk.nl

Solliciteren
Zie jij jezelf al rondlopen in het Stedelijk Museum? We nodigen je uit om te solliciteren!

Klik op de solliciteerknop en stuur je gegevens uiterlijk 26 oktober 2025 naar ons op. Na de sluitingsdatum zullen wij alle sollicitanten objectief beoordelen. De volgende ronde in het proces bestaat uit gesprekken. Deze zullen plaatsvinden in november 2025.

Sollicitaties die per mail binnenkomen worden niet in behandeling genomen.