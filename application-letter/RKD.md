Culturele vacatures 20-10-2025  Betaalde functie, Freelance/ZZP, Tijdelijk
RKD – Nederlands Instituut voor Kunstgeschiedenis: Contentmanager
Het RKD – Nederlands Instituut voor Kunstgeschiedenis in Den Haag zoekt een Contentmanager voor 24 uur per week | Vacature voor een Betaalde functie, Freelance/ZZP, Tijdelijk | Sluitingsdatum: 29-10-2025

Hét kennisinstituut voor beeldende kunst uit de Nederlanden
Het RKD — Nederlands Instituut voor Kunstgeschiedenis biedt musea, wetenschap en publiek een schat aan collecties, kennis en publicaties voor uitgebreid onderzoek en inspiratie

Miljoenen afbeeldingen van kunstwerken. Honderden archieven van kunsthandelaren en kunstenaars, honderdduizenden kunstboeken en veilingcatalogi en meer dan een miljoen bezoekers per jaar via onze website en ons onderzoeksplatform RKD Research. Het RKD – Nederlands Instituut voor Kunstgeschiedenis in Den Haag (ca. 60 FTE) is het kennisinstituut dat de beeldende kunsten van de Nederlanden in internationale context onderzoekt en toegankelijk maakt voor musea, wetenschap en publiek.

De afdeling Service & Publiek (S&P) is per direct op zoek naar een (freelance)

Contentmanager
24 uur per week

Als contentmedewerker op de afdeling S&P ben je verantwoordelijk voor de uitvoering van contentstrategie van het RKD. Je beschikt over een heldere schrijfstijl en aantoonbare redactionele vaardigheden. Je schrijft overtuigend voor verschillende doelgroepen en diverse kanalen: van social posts tot nieuwsberichten en verdiepende content op de website. Je creëert en initieert mogelijkheden om de zichtbaarheid en herkenbaarheid van het RKD te vergroten.

De afdeling S&P is verantwoordelijk voor alle (klant) communicatie en marketing van het RKD. S&P organiseert evenementen zoals symposia, lezingen en masterclasses, altijd in nauwe samenwerking met collega’s van andere afdelingen. Het team is jong, betrokken en collegiaal.

Wat zijn je werkzaamheden

Je bent verantwoordelijk voor de uitvoering van de contentstrategie en je beheert de social media kanalen;
Je schrijft overtuigende copy voor diverse kanalen, van websites tot e-mailcampagnes;
Je verzorgt de (eind)redactie van diverse (online) publiciteitsuitingen;
Je weet hoe je anderen overtuigt en begeleidt in effectieve marketing- en communicatiekeuzes;
Je hebt een gestructureerde werkwijze, je schakelt soepel tussen verschillende taken en speelt in op veranderende omstandigheden;
Daarnaast ben je digitaal vaardig en data gedreven; goede kennis van SEO en SEA, je beheerst programma’s zoals Mailchimp, social media kanalen, diverse Adobe programma’s en MS Office.
Wat vragen we van je?

Hbo- of wo-niveau, bij voorkeur met een relevante achtergrond in de richting communicatie / voorlichting;
Drie tot vijf jaar werkervaring in een soortgelijke functie;
Uitstekende mondelinge en schriftelijke communicatieve vaardigheden;
Uitstekende beheersing van de Nederlandse taal;
Een heldere, overtuigende schrijfstijl en aantoonbare redactionele vaardigheden;
Aantoonbare ervaring met pers en publiciteit;
Sterke contactuele en organisatorische vaardigheden;
Een proactieve, enthousiasmerende en resultaatgerichte persoonlijkheid;
Affiniteit met beeldende kunst en kunstgeschiedenis.
Wat bieden we je?
Een tijdelijke rol op freelance basis voor zes maanden binnen een jong en ambitieus team van een zich ontwikkelende organisatie op loopafstand van Den Haag CS. Een tijdelijk dienstverband voor de duur van 6 maanden behoort ook tot de mogelijkheden.

Het RKD is ervan overtuigd dat een verscheidenheid aan achtergronden en opvattingen ook ons instituut zeer ten goede komt. Daarom bouwen wij aan een personeelsbestand dat een afspiegeling is van onze samenleving, bestaande uit medewerkers met verschillende afkomst en vaardigheden die elkaar versterken. Vacatures staan nadrukkelijk open voor iedereen die zich in het profiel herkent.

Interesse?
Stuur voor 30 oktober 2025 een motivatiebrief met CV naar pz@rkd.nl onder vermelding van contentmanager.

Nadere inhoudelijke informatie over de functie kun je inwinnen bij Natalie Bos, Hoofd Service & Publiek a.i. via n.bos@rkd.nl.

Het RKD vraagt om een geldige Verklaring Omtrent Gedrag (VOG) bij indiensttreding.

___

RKD Research abonnement
RKD Nederlands Instituut voor Kunstgeschiedenis
Maak kennis met RKD Research. De plek om eindeloos online onderzoek te doen in miljoenen documenten, gegevens en afbeeldingen van en over beeldende kunst uit de Nederlanden. RKD Research is voor iedereen gratis online beschikbaar. Een aantal extra’s is beschikbaar als je een abonnement neemt.

Koop een abonnement(linkt naar externe website)
Met een jaarabonnement krijg je onder meer toegang tot de visual search, my workspace en de studiezaal.

Collectieve abonnementen
Neem als organisatie een RKD Research abonnement met meerdere licenties

Neem nu een abonnement en krijg toegang tot het innovatieve visual search waarmee je de databases van het RKD doorzoekt op afbeelding. Daarnaast krijg je toegang tot my workspace, een handige tool om overzicht te houden, resultaten te ordenen, te verbinden en afbeeldingen te bewerken en te vergelijken. Waar en wanneer je maar wilt, het hele jaar door. 

Dit is wat een abonnement op RKD Research onder meer biedt: 

Grotere afbeeldingen bekijken en downloaden voor studiedoeleinden (mits beschikbaar);
Toegang tot visual search, een innovatieve tool die zoeken vereenvoudigt en snel afbeeldingen kan vinden en vergelijken;
Toegang tot my workspace, een digitale werkmap om selecties te maken en deze te bekijken, bewerken en vergelijken;
Toegang tot de studiezaal van het RKD.
Klik hier voor meer details over RKD Research.

Visual search
Upload een afbeelding vanaf jouw computer en visual search doorzoekt alle databases van het RKD op vergelijkbare afbeeldingen. Dit is een innovatieve tool, die totaal nieuwe onderzoekresultaten op zal leveren. De krachtige zoekfunctie visual search biedt:

Resultaten ongeacht zwart/wit of kleur, waardoor ook historische foto's en prenten tevoorschijn komen.
Het zoeken op en vinden van fragmenten van afbeeldingen en teksten. 
Het vinden van gespiegelde of geroteerde afbeeldingen.
Enorme tijdwinst vergeleken met het handmatig doorzoeken van alle fysieke bronnen.
My workspace
In my workspace kun je als abonnee afbeeldingen bekijken, vergelijken en bewerken. Je kunt afbeeldingen in hoge resolutie downloaden en bewaren. Door selecties te maken in een digitale werkmap kan je jouw favoriete records gemakkelijk bij de hand houden voor verschillende projecten. 

Studiezaal
Daarnaast ben je natuurlijk nog steeds van harte welkom in de studiezaal van het RKD in Den Haag. Voor het bestuderen van een afbeelding die alleen op het RKD getoond mag worden bijvoorbeeld, maar ook van de archieven en de boeken in de bibliotheek.

Dit zijn de verschillen tussen het doorzoeken van de databases van het RKD mét en zonder abonnement:

Dienst / tool  	zonder abonnement  	met  abonnement  
Toegang tot RKD Research met alle databases	
 V  

V  

Alle databases zijn gepubliceerd als Linked Open Data  	
 V  

V  

Gebruik van mijn selecties, met account  	
 V  

V  

Downloaden van low res. afbeeldingen 	
 V  

V  

Toegang tot RKDimages Lite, ruim 4 miljoen afbeeldingen	
 V  

V  

Toegang tot visual search  	
 X  

V  

Toegang tot my workspace  	
 X  

V  

Downloaden van high res. afbeeldingen	
 X  

V  

Toegang tot de studiezaal van het RKD  	
 X  

V  

Toegang tot archieven en de bibliotheek  	
 X  

V  

Van tevoren online boeken reserveren	
X

              V    
