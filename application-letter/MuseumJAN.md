Culturele vacatures 14-10-2025  Betaalde functie, Parttime
Museum JAN: Teamlid Marketing / Communicatie
Museum JAN in Amstelveen zoekt een Teamlid Marketing / Communicatie voor 32 uur per week | Vacature voor een Betaalde functie, Parttime | Sluitingsdatum: 03-11-2025


Museum JAN in Amstelveen maakt kunst en design op eigentijdse wijze voor een breed publiek toegankelijk. Het museum onderscheidt zich door haar bijzondere glascollectie en toonaangevende (tijdelijke) tentoonstellingen. We brengen een breed palet aan disciplines: van schilderijen tot beeldhouwkunst, van mode tot design. Om het succes te prolongeren en te vergroten streven we naar groei van het aantal bezoekers, een grotere naamsbekendheid en het uitbreiden van ons cultureel ondernemerschap. Het museum, met een klein maar zeer ervaren team, is rijk aan potentie en ambitie.

Met jou erbij willen wij verder bouwen aan de toekomst en groei van Museum JAN.

Teamlid Marketing / Communicatie
32 uur per week

Heb jij een vlotte pen en babbel?
We zoeken een medewerker marketing/communicatie voor ons museum, bescheiden qua grootte maar groots qua ambities. Iemand die invulling kan geven aan een communicatieplan en dat vervolgens ook uitvoert: van free publicity genereren tot betaalde campagnes uitdenken en van invulling geven aan social media tot ouderwets nabellen. En dit alles met een goede dosis creativiteit, lef en uitstekende sociale vaardigheden.

Dit breng je mee

Je hebt een hbo-werk- en -denkniveau.
Je hebt een talent voor het schrijven van teksten, goede redactionele vaardigheden en weet verschillende doelgroepen aan te spreken.
Je bent nauwkeurig, houd je aan deadlines en hebt oog voor details.
Je hebt uitstekende communicatieve vaardigheden.
Je bent zelfstandig, initiatiefrijk en proactief.
Je hebt een brede interesse in kunst & cultuur.
Bij voorkeur heb je ervaring in een vergelijkbare functie.
Dit staat op je to-do lijst

Social Media posts creëren.
Digitale nieuwsbrieven schrijven.
Website updaten.
Persberichten schrijven en pers nabellen.
Artikelen en advertenties begeleiden.
Campagnes bedenken en uitvoeren (outdoor campagne, advertenties, flyers, gevelbanner, contact vormgever et cetera).
Creatieve acties verzinnen om nieuwe doelgroepen te bereiken.
Dit bieden wij

Een zelfstandige baan waarin jij al je talenten op het gebied van PR en communicatie ten volle kunt inzetten en ontwikkelen.
Een plek waar je een hecht samenwerkend team vormt met je vier collega’s en waar meedenken met elkaar zeer wordt gewaardeerd.
Een museum waarin je deze functie zelf kunt inrichten en veel vrijheid krijgt.
Je salaris is afhankelijk van opleiding en ervaring (tot € 3.500,- bruto per maand bij een volledige werkweek van 40 uur). Deze vacature is voor 32 uur in de week. Het betreft een tijdelijke aanstelling voor 1 jaar met uitzicht op vast dienstverband.
Voor meer informatie kun je contact opnemen met Marieke Uildriks op (020) 641 57 54 of via mail.

Ben je geïnteresseerd?
Stuur dan je sollicitatie met motivatie en cv voor 3 november 2025 naar marieke.uildriks@museumjan.nl.