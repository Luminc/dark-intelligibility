Wat doe je als Grafisch Vormgever bij Vitakruid?
In deze functie ben jij verantwoordelijk voor het ontwikkelen en opmaken van visuele uitingen die ons merk versterken. Je haalt voornamelijk plezier uit DTP-werk en packaging. Denk hierbij aan print ads, brochures, direct mails, etiketten en beurs materialen. Daarnaast biedt je ook ondersteuning aan ons digitale marketingteam door bijvoorbeeld social media uitingen en digitale ads op te maken. Hierbij weet je als geen ander hoe je tussen al deze uitingen een consistente merkstijl waarborgt en zoek je graag naar een efficiënte werkwijze met AI.

Je komt te werken in het Digital & Brand team van de afdeling Marketing. Samen met een andere grafisch vormgever, filmmaker, social & content marketeer, digital advertising specialist en de lead Digital & Brand. Daarnaast zul je intensief samenwerken met een collega Grafisch vormgever en de DTP'er van ons vaste marketingbureau waar we al meer dan 15 jaar mee samen werken. Het is een gezellig en gedreven team waar samenwerken en een gezonde werk- privébalans voorop staat.

Dit vind je leuk om te doen:

· Je gooit al je creativiteit in het maken van grafische designs voor marketingdoeleinden, van informatieve direct mails tot mooie etiketten en pakkende advertenties.

· Je kan goed Brand Guidelines interpreteren en respecteren.

· Je hebt een scherp oog voor detail en haalt energie uit het perfectioneren van designs.

· Je hebt ruime vaardigheden in het opstellen van drukwerk en weet precies aan welke eisen een goed drukwerkbestand moet voldoen.

· Je bent een echte ontdekkingsreiziger in de wereld van grafische vormgeving, altijd op zoek naar nieuwe trends en technologieën om jouw vaardigheden te verbeteren.

· Met interesse in AI ontdek je ongekende mogelijkheden om efficiënter en nog creatiever te ontwerpen.

· Jouw hart klopt niet alleen voor design, maar ook voor een gezonde en sportieve leefstijl.

Wat neem je mee?

· Een afgeronde opleiding in grafisch ontwerp, media vormgeving of een vergelijkbare studie.

· Minimaal 2 jaar en maximaal 5 jaar ervaring met grafische vormgeving, DTP werk en/of packaging, bij voorkeur binnen een marketingteam.

· Kennis van en ervaring met programma's zoals Adobe Creative Suite (InDesign, Photoshop, Illustrator), en Midjourney (of vergelijkbare AI tool).

· Interesse en ervaring in het werken met AI-tools om je dagelijkse werk efficiënter te maken.

· Creativiteit, oog voor detail en een passie voor gezondheid die je in kunt zetten om jouw designs nog beter te maken.

· Een proactieve en leergierige houding, met de nieuwsgierigheid om nieuwe technologieën en mogelijkheden te verkennen.

· De wens om 32 of 40 uur per week te werken, grotendeels op kantoor.

· Wonend binnen een straal van 40km van Hoofddorp.

Wat bieden wij jou?

Salaris: €2500 - €3200, afhankelijk van leeftijd en ervaring
Secundaire arbeidsvoorwaarden: 27 vakantiedagen, goede pensioenregeling, 8% vakantiegeld en reiskostenvergoeding vanaf 10 km.
Werkmiddelen: een laptop en noise-cancelling headphone.
Gezondheid, welzijn en recreatie: gezamenlijke lunches, vers fruit, goede koffie en meerdere uitjes per jaar.
Personeelskorting: hoge korting op alle Vitakruid-producten.
Ontwikkeling: opleidingsbudget en ruimte voor eigen inbreng.
Bedrijfscultuur: een open, direct en informeel team binnen een energiepositief pand.
Hoe wij werken en wat wij verwachten
Bij Vitakruid werken we met een ongelofelijke drive. We zijn geen doorsnee bedrijf waar je kunt verschuilen achter eindeloze vergaderingen, PowerPoint-presentaties, lange besluitvormingstrajecten of plannen die plannen blijven. Bij ons draait alles om impact. Als je hier werkt, doe je dat omdat je wilt winnen. Elke dag opnieuw.

Maar laten we ook meteen duidelijk zijn: we zoeken niet zomaar mensen. We zoeken mensen die scherp zijn, initiatief tonen en de verantwoordelijkheid pakken om zelf beslissingen te nemen. Mensen die snappen dat echte verandering niet uit eindeloze analyses komen, maar uit actie. En vooral: mensen die willen groeien. Persoonlijk, professioneel en als team.

Winnaars hebben een plan, verliezers een excuus.

Lees meer over Vitakruid als werkgever via de onderstaande link:
https://werkenbij.vitakruid.nl/inspiratie/bij-vitakruid-werken-eerst-even-dit/

Ben jij de creatieve grafische vormgever die plezier haalt uit DTP werk en packaging? Solliciteer dan direct!

Soort dienstverband: Fulltime

Salaris: €2.500,00 - €3.200,00 per maand

Arbeidsvoorwaarden:

Bedrijfsfeesten
Budget voor professionele ontwikkeling
Kosteloos parkeren
Pensioen
Productkorting werknemers
Reiskostenvergoeding
Screeningsvragen:

Heb je daadwerkelijk tussen de 2 en 5 jaar werkervaring?
Taal:

Nederlands (Vereist)
Werklocatie: Fysiek