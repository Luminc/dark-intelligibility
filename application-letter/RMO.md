Culturele vacatures 16-10-2025  Betaalde functie, Parttime
Rijksmuseum van Oudheden: Medewerker PR, Marketing en Communicatie
Het Rijksmuseum van Oudheden in Leiden zoekt een Medewerker PR, Marketing en Communicatie voor 32 uur per week | Vacature voor een Betaalde functie, Parttime | Sluitingsdatum: 29-10-2025


Het Rijksmuseum van Oudheden in Leiden is een dynamisch museum en hét podium van de oudheid en archeologie in Nederland. Er werken 90 mensen die zich onder meer bezighouden met het ontwikkelen van tentoonstellingen, innovatief onderzoek en het beheer en behoud van 200.000 voorwerpen van de Rijkscollectie. Er is een open en informele werksfeer en de medewerkers zijn zeer betrokken bij het museum.

De oudheid is van iedereen en het museum staat midden in de samenleving. Er zijn veel perspectieven van waaruit de verhalen over de collectie te vertellen zijn en daarom vindt het RMO diversiteit en inclusie in alle facetten van de organisatie belangrijk. Collega’s met verschillende achtergronden zijn daarbij onmisbaar.

Medewerker PR, Marketing en Communicatie
32 uur per week

Over het werk
In deze functie draai je mee in het team dat de communicatiestrategie van het museum ontwikkelt en uitvoert. Met drie collega’s werk je rechtstreeks onder de directeur. In de platte organisatie heb je veel vrijheid en zelfstandigheid. We zoeken een collega die van vele markten thuis is, zelfstandig kan werken en van aanpakken weet.

Met je collega’s speel je een sleutelrol in het bedenken, schrijven en verspreiden van de verhalen van het museum via verschillende kanalen. Je werkt aan uiteenlopende communicatie- en marketingprojecten, waarbij je creatieve strategieën bedenkt om verschillende doelgroepen te bereiken. Dat betreft zowel de campagnes voor tentoonstellingen als activiteiten en evenementen.

Je bent verantwoordelijk voor de ontwikkeling en uitrol van online marketingcampagnes, bijvoorbeeld rond tentoonstellingen en ziet toe op een effectieve uitvoering. Je beheert hierbij een eigen projectbudget en onderhoudt contact met externe partners en bureaus. Daarnaast beheer je de planning en de content van de sociale mediakanalen. Je hebt daarbij een vlotte pen, weet teksten van derden goed te redigeren en zit boordevol ideeën voor de sociale mediakanalen.

Wat neem je mee?

Een aantal jaren communicatie-ervaring.
Je bent aantoonbaar creatief, initiatiefrijk, flexibel en stelt prioriteiten.
Je bent in staat om op basis van data en actuele ontwikkelingen heldere doelstellingen te formuleren, te meten en te evalueren.
Je bent bekend met verschillende systemen zoals CMS, Social media monitoringtools en Google Analytics 4.
Je hebt gevoel voor beeld, ervaring met video en fotografie is een pre.
Je zet een effectieve en veelzijdige tentoonstellingscampagne op, van strategie tot inkoop en productie.
Arbeidsduur en aanstelling
De functieomvang is 32 uur per week. De honorering is afhankelijk van leeftijd en ervaring, conform de Museum cao, maximaal schaal 10. In eerste instantie wordt een jaarcontract aangeboden, maar er is zicht op een verlenging en eventueel een vast dienstverband.

Meer informatie & solliciteren
De vacature wordt tegelijkertijd intern en extern uitgezet.

Voor informatie over de functie kun je contact opnemen met Carlijn Oldenkotte (071-5163164)

Voor vragen over de sollicitatieprocedure kun je je wenden tot Simone Swertz (s.swertz@rmo.nl).

Schriftelijke sollicitaties met cv kun je onder vermelding van ‘Sollicitatie Medewerker Marketing en Communicatie’ vóór 30 oktober 2025 sturen naar personeel@rmo.nl

Solliciteer!

Meer informatie over de organisatie: zie onze website.