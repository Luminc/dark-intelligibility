
Kobra Theaterproducties: Marketeer
Kobra Theaterproducties in Amsterdam zoekt een Marketeer voor 24 uur per week | Vacature voor een Betaalde functie, Freelance/ZZP, Tijdelijk | Sluitingsdatum: 02-11-2025


Kobra Theaterproducties produceert diverse theatervoorstellingen en bemiddelt als impresariaat voor meerdere cabaretiers en artiesten. We werken met een klein hecht team en staan vanuit ons gezellige kantoor met repetitieruimte in Amsterdam in nauw contact met artiesten en makers.

Kobra Theaterproducties zoekt vanwege een zwangerschapsverlof voor onze publiciteit- en marketingafdeling een

Marketeer
24 uur per week

We zoeken een bevlogen, enthousiaste, inventieve kracht met marketingervaring in de creatieve sector om onze afdeling te versterken tijdens het zwangerschapsverlof van een van onze medewerkers. Vanaf medio januari voor vier à vijf maanden, voor 24 uur per week.

Werkzaamheden bestaan onder meer uit

Marketing- en communicatieplannen uitvoeren, inclusief bewaken van budgetten.
Schrijven van teksten ten behoeve van nieuwsbrieven, website, et cetera.
Overleg met de theaters over de te voeren strategieën.
Beheren van social media kanalen + hier posts voor maken.
(Mede) organiseren van premières.
Functie-eisen

Minstens twee jaar werkervaring op het gebied van marketing en communicatie in de culturele sector.
In staat goed te communiceren met zowel het creatieve team als theaters.
Je bent probleemoplossend ingesteld en goed in staat creatief na te denken.
Je hebt geen probleem met onder tijdsdruk te werken en met regelmaat ook ’s avonds of in het weekend aanwezig te zijn.
Ervaring in editen is een pre, onder andere afbeeldingen (indesign / canva) en video’s (final cut pro / première pro).
Jouw salaris voor drie dagen (in overleg) is gerelateerd aan leeftijd en ervaring, gebaseerd op cao podiumkunsten. Dat kan in loondienst, maar ook op ZZP-basis.

Is dit iets voor jou?
Mail dan je motivatie en cv naar kim@kobratheater.nl. Voor vragen kun je contact opnemen met Kim Visbeen via datzelfde e-mailadres.

Solliciteer!

Acquisitie naar aanleiding van deze vacature wordt niet op prijs gesteld.

Meer informatie over de organisatie: zie onze website.

Geplaatst in Betaalde functie, Freelance/ZZP, Tijdelijk en gekoppeld aan Amsterdam, Communicatie, Content, contentcreatie, Kobra Theaterproducties, marketeer, Marketing, Noord-Holland, podiumkunsten, PR, Social Media, strategisch, Theater, voorstellingen, website. Maak een bladwijzer van de permalink.